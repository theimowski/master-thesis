STRESZCZENIE
============

Informatyka ma bardzo silne korzenie akademickie.
Wiele badań dotyczy takich zagadnień informatyki jak rozwój sprzętu, technologia obliczeniowa, algorytmy, technologia informatyczna oraz inżynieria oprogramowania.
Ostatnie z wymienionych jest bez wątpienia jedną z najbardziej dochodowych domen informatyki.
Można jednak odnieść wrażenie, że w pewnym momencie przemysł oprogramowania oddzielił się od świata naukowego, aby żyć własnym życiem.
Podczas gdy uczeni skupiali się na udowadnianiu jaki wpływ ma matematyka na teorię obliczeniową, dogmatycy startali się pokazać że te dwa zagadnienia nie mają wiele wspólnego.
Tym drugim udało się przekonać społeczeństwo, że programowanie imperatywne jest kluczem do rozwiązania wszelakiej klasy problemów obliczeniowych.
Programowanie zorientowane obiektowo (OOP), które narodziło się z ruchu imperatywnego i stało się niesamowicie popularne pośród różnych przedsiębiorstw, jest w obecnej chwili dominującym paradygmatem w tej ogromnej dziedzinie, jaką jest przemysł oprogramowania.
Z drugiej strony, programowanie funkcyjne (FP), które narodziło się z deklaratywnej gałęzi paradygmatów programowania jako główny obiekt badań na uczelniach wyższych, nie zostało tak bardzo zauważone w biznesie oprogramowania na całym świecie.
Na szczęście, ostatnimi czasy programowanie funkcyjne wzbudza coraz więcej zainteresowania wśród programistów oraz firm wytwarzających oprogramowanie.

Ta praca ma na celu podkreślić fakt, że programowanie funkcyjne znajduje zastosowanie nie tylko w badaniach akademickich, lecz również jest aplikowalne do różnorodnych scenariuszy biznesowych.
Praca opisuje jak programowanie funkcyjne pojawiło się w kręgu zainteresowań, oraz co ma do zaoferowania w stosunku do swojego odpowiednika - programowania obiektowego.
Dodatkowo, praca specyfikuje dziedziny programowania, gdzie programowanie funkcyjne jest najbardziej zauważalne, oraz przedstawia jak wygląda proces wytwarzania aplikacji typu E-commerce z wykorzystaniem podejścia funkcyjnego.
Oprócz tego, przedstawione zostają zyski z zastosowania programowania funkcyjnego, często przy wykorzystaniu cytatów z innych prac - tych pochodzących ze środowiska akademickiego, jak i również udanych historii wziętych z życia przemysłu oprogramowania.
Nacisk jest również kładziony na zastrzeżenia w kierunku paradygmatu imperatywnego, w szczególności podejścia zorientowanego obiektowo, wraz z przykładami jak programowanie funkcyjne adresuje lub w sprytny sposób obchodzi tego typu problemy.

Rozdział 2 dotyczy paradygmatów programowania.
W pierwszej kolejności skupia się na historii inżynierii oprogramowania aby omówić początki programowania imperatywnego i jego ewolucję.
Następnie, rozdział rozpoznaje jak programowanie zorientowane obiektowo zostało wymyślone, wraz z przesłankami oraz zasadami projektowymi które przyświecały tej filozofii.
W międzyczasie, kilka wad owego podejścia jest przedstawionych w celu podkreślenia występujących problemów.
Później, programowanie deklaratywne jest przedstawione równolegle z jego pochodnymi, takimi jak programowanie logiczne oraz programowanie bazujące na ograniczeniach.
Po tym wszystkim, rozdział skupia się na programowaniu funkcyjnym, poprzez pokazanie jak nawiązuje ono do paradygmatu deklaratywnego oraz prezentację jego podstawowych założeń.
W końcu, relacja między paradygmatami programowania oraz jakością kodu jest przedstawiona za pomocą badań społeczności oraz szczegółowego porównania rozwiązania autentycznego problemu z wykorzystaniem imperatywnego i funkcyjnego podejścia.

Rozdział 3 rozważa przypadki biznesowe, gdzie programowanie funkcyjne zostało już wykorzystane.
Na wstępie, rozdział wymienia najbardziej popularne języki funkcyjne, które są uwzględnione w ofertach pracy na całym świecie.
Każdy z owych języków jest po krótce opisany, a następnie przykłady firm oraz projektów wykorzystujących dany język są wylistowane.
W dalszym toku tego rozdziału, zaprezentowanych jest kilka dziedzin które wydają się być najbardziej okazyjne do wykorzystania programowania funkcyjnego.
Do każdej dziedziny dołączone jest uzasadnienie zastosowania podejścia funkcyjnego poprzez pokazanie głównych zalet płynących z tego paradygmatu.

Rozdział 4 przechodzi z teori do praktyki.
Dzieje się tak poprzez zademonstrowanie wielu fragmentów kodu źródłowego kompletnej aplikacji internetowej.
Najpierw wybór domeny technologii internetowych jako podstawy dla przykładowego programu jest uzasadniony.
Następnie, domena ta jest badana pod kątem programowania funkcyjnego, wraz z podkreśleniem jak koncept asynchroniczności może zostać rozwiązany w tym podejściu.
Ostatecznie, spora część pracy preznaczona jest na przedstawienie krok po kroku przewodnika wraz z listingami kodu źródłowego, który opisuje jak podjąć się wszechobecnych zagadnień które występują w wytwarzaniu aplikacji internetowej.
Język programowania wybrany na potrzeby aplikacji demonstracyjnej to FSharp (F#), który jest językiem funkcyjnym narodzonym z inicjatywy Microsoft Research.